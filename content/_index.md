---
title: "Documentatie museum Naturalis"
date: 2018-05-18T15:42:45+02:00
draft: true
---

# Documentatie museum Naturalis

Behalve aan het realiseren van een aansprekend en fantastisch uitziend museum
hecht Naturalis groot belang aan de technische kwaliteit en beheersbaarheid
van de nieuwe tentoonstellingen.

Om die reden heeft Naturalis een multidisciplinair technisch beheerteam voor het
museum ingericht, bestaande uit interne mensen met ervaring in de museumtechniek
en [ICT](https://science.naturalis.nl/en/ict).

## Verantwoordelijkheden

Niet alleen krijgt dit team na oplevering van het museum de verantwoordelijkheid
voor het (eerste en tweedelijns) beheer van het museum. Er is doelbewust voor
gekozen om het team ook al een belangrijke rol te geven tijdens de ontwikkeling
en productie van de tentoonstellingen en experiences.

Deze keuze heeft tot gevolg dat de verdeling van verantwoordelijkheden en de
werkwijze op punten waarschijnlijk afwijkt van andere museumprojecten. Naast de AV
installateur, bouwers van de verschillende tentoonstellingen, leveranciers en
installateurs van licht draagt het team van Naturalis ook verantwoordelijkheid
voor het opleveren van een deel van de techniek in het museum.

## Standaarden

Specifiek houdt het technische team oog op de beheersbaarheid van de techniek.
Enerzijds door een technische beheerinfrastructuur te realiseren, en anderzijds
door het formuleren en bewaken van [standaarden, wensen en eisen]({{< relref
"standaarden/_index.md" >}}) die aan (de techniek
in) het museum worden gesteld.

Deze zaken komen samen op deze voor het museum ingericht documentatie-site. Hier
lees je over standaarden, eisen en wensen op het vlak van [documentatie]({{< relref
"standaarden/documentatie/_index.md" >}}) en [techniek]({{< relref
"standaarden/technisch/_index.md" >}}) en staan de [werkwijzen en
uitgangspunten]({{< relref "standaarden/werkwijze/_index.md" >}})
toegelicht.

## 'Opinionated'

Bij het doornemen van de documentatie zal vermoedelijk één ding opvallen:
Naturalis heeft een mening over de wijze waarop het museum beheersbaar ingericht
en opgeleverd kan worden. Die mening en werkwijze zal naar alle
waarschijnlijkheid afwijken van de werkwijze die gegadigde gewend is. En
mogelijk slaan sommige eisen en wensen gedeeltelijk de plank mis.

Naturalis is daarom nadrukkelijk op zoek naar een partij die zich
niet laat afschrikken om de samenwerking te zoeken en op basis van haar
expertise waar nodig voorstellen doet voor alternatieve oplossingen en
standaarden.

