---
title: "Bekabelen"
date: 2018-06-06T11:09:51+02:00
draft: true
---

## Algemeen
In dit document wordt beschreven hoe we wensen dat de installatie van een interactive gebeurd. Dit bestaat uit de onderdelen:

* Aansluiting op de gebouw gebonden installaties zoals netwerk & electra.
* Doorvoeren van kabel door de computervloer
* Het gebruik van stekkerdozen
* Meubel inrichting


### Aansluiting infra

Bij het aansluiten op de een WCD of een netwerk outlet moet het WCD of outlet nummer worden geregistreerd. 

WCD:
Op basis van het WCD nummer kunnen we configureren of de groep wel of niet moet worden geschakeld en zien wat de impact is als een bepaalde groep wordt geschakeld of uit valt. Ook kan er zo rekening worden gehouden met de maximale groeps belasting. 

Outlet:
Vraag: Is dit nog nodig aangezien we misschien ip op basis van mac uitdelen en kunnen uitlezen op de switch in welke poort hij zit? 

Vraag: Waar gaan we dit bijhouden? In de documentatie? 

## Kabeldoorvoer

* [Dit product](https://www.hplsystems.nl/installatieproducten/verhoogde-vloer-systemen/tegeldoorvoer-rvs/3010224-tegeldoorvoer-rvs.htm) zou ideaal zijn als kabeldoorvoer in de vloertegels, omdat het voldoet aan onderstaande voorwaarden. De tegels kunnen dan  waar nodig uitgewisseld worden met tegels waar dit soort doorvoer op bevestigd is.

Het volgende is van toepassing op doorvoergaten in de vloer en in de meubels:

* De uiteindelijke opening (incl. doorvoer) moet minimaal een diamenter van 40mm hebben, zodat er een schuko-stekker doorheen past.
* De rand van het gat mag niet scherp zijn, dit zou de kabels kunnen beschadigen. 
* Omdat de gaten groot zijn, moet er een afdichting gebruikt worden zoals borstels, anders komt er veel stof doorheen. 
* De gaten mogen uitsluitend op plekken die met de hand te bereiken zijn. 
* Doorvoergaten in meubels zijn alleen nodig als deze een dichte onderkant heeft. Het mag niet aan de zijkant.
* De gaten in meubels en gaten in de vloer moeten verticaal recht boven elkaar uitkomen.
* Er mogen pas gaten in de vloer gemaakt worden als er de definitieve positie bepaald is voor het meubel wat er boven komt.
* Waar mogelijk betimmering van meubels zo plaatsen dat de tegel met kabeldoorvoer eruit getild kan worden.
* Als de verticale ruimte tussen de vloer en een meubel groter is dan 50mm (bijv. bij de camper), dan zullen de kabels weggewerkt moeten worden dmv een kabelgoot tussen vloer en onderkant interactive.
* Doorvoergaten voor losse prikpunten (zonder meubel erboven) moeten aan de zijkant van de tegel worden geplaatst en van een duurzaam materiaal worden gemaakt.

## Stekkerdozen

Wat wordt er opgeleverd in het museum:

* Heel veel contactdozen, in een grid verdeeld
* De meeste contactdozen zitten onder de vloer en worden naar boven gehaald op het moment dat de exhibits neergezet worden (zodat ze precies onder de exhibits zitten
* Er zijn ook wandcontactdozen, bijv. voor de schoonmakers
* De contactdozen worden per 9 in een groep geschakeld
* Vanaf een afstand (in de serverruimte) kunnen de groepen afzonderlijk aan- en uitgeschakeld worden. 
* Bij voorkeur worden er geen stekkerdozen onder de computervloer aangesloten. 

Binnenin een exhibit zal gebruikt gemaakt worden van stekkerdozen. Daarvoor hebben we de volgende eisen:
* Alle stekkerblokken zijn geaard.

En de volgende voorkeuren:

* Stekkerdoos kunnen vastschroeven (dus schroefgaten aan de randen)
* Gaten moeten schuin staan, zodat je ook meerdere haakse stopcontacten naast elkaar kunt doen
* Gaten moeten klepjes hebben, tegen het stof; geen stofstoppers of kinderslotplaatjes
* Minimaal 16 ampere (niet 10)
* Stekkerdozen moeten een afschoefbaar snoer hebben, zodat we zelf een andere snoerlengte kunnen bevestigen
* Als we op de tekeningen zien hoeveel stekkers er per exhibit zijn, kunnen we bepalen hoeveel gaten er in zo’n ding moet zijn. Tussen de 2 en 6. 
* Altijd 1 stekkergat overhouden per stekkerdoos, niet alles volstoppen
* Nooit een stekkerdoos in een andere stekkerdoos stoppen.
* Als de bouwers ze bij de bouw nodig hebben, dan kopen zij ze. Want zij geven er de garantie op.


* Socket Type: randaarde (type E)


* Aantal stopcontacten: 

Minimaal 4

Het aantal stopcontacten van een stekkerdoos is altijd minimaal het aantal benodigd stopcontacten +1. Hierdoor kan er altijd ter plekken een extra apparaat worden aangesloten ten behoeven van onderhoud. 

* IP-waarde: Minimaal IP44, onder de systeemvloer IP54 ivm stof.

Uitleg: [IP-code](https://nl.wikipedia.org/wiki/IP-code)

* Kleur: 

Onder de vloer bij voorkeur geen zwart maar een duidelijk zichtbare kleur. In een interactive geen voorkeur. Voor gebruik bij evenementen enkel zwart. 

Voorbeeld voor onder de vloer: [Brennenstuhl-Super-Solid](https://www.kabelshop.nl/Brennenstuhl-Super-Solid-stekkerdoos-voor-professioneel-gebruik-5-voudig-IP54-1159900205-i7627-t7550.html?gclid=EAIaIQobChMIv7L1-I3B2wIVgRwbCh1FLQKOEAQYASABEgJhbfD_BwE)

* maximale belasting: minimaal 16 A / 3500 W

Openstaande vraag:

We willen de stekkerdozen voorzien van een relais, waardoor de volgende zaken NIET in de stekkerdoos aanwezig hoeven te zijn:

* Aan/uit schakelaar
* Lampje (om aan of uit aan te geven)


## Meubel inrichting

Voor zowel het binden als het bevestigen van kabels geldt het volgende:

* Elke kabel moet vervangen kunnen worden.
* Alle kabels moeten beschermd worden tegen beschadigingen door pletten, verdraaien, trekken, hitte en vloeistoffen.

### Kabelbinders

* Opgerolde kabels mogen enkel met klitteband worden vastgehouden, geen tape of tie-wraps.
* Overlengte van kabels moeten weggewerkt worden door deze op te rollen. Als overlengte niet nuttig is, is de voorkeur dat de overlengte eruit gehaald wordt. 
* Elke kabel dient apart opgerold te worden, niet alles in één bundel, zodat dat de kabels niet in de knoop raken. 

### Kabelbevestiging

* Kabels dienen door kabelgoten te lopen of aan oppervlaktes bevestigd worden zonder de kabel te beschadigen.
* Gebundelde overlengte van kabels mogen niet op de grond liggen, maar dienen op rol aan een haakje te hangen.
