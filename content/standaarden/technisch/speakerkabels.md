---
title: "Speakerkabels"
date: 2018-05-23T14:33:55+02:00
draft: false
weight: 40
---

Speakerkabels, niet te verwarren met [audiokabels]({{< relref
"audiokabels.md">}}), geven het signaal uit de versterker door aan de speaker
(ofwel luidspreker). De lengte van deze kabels kan enorm variëren.

## Technische eisen

* Kabeldiameter: afhankelijk van lengte en vermogen.
* Type connector: banaanstekker, spades, speakon of klemaansluiting.

{{%expand "Toelichting technische eisen" %}}

## Toelichting technische eisen

Hieronder worden de technische eisen toegelicht.

### Kabeldiameter

De kabeldikte van een kabel wordt altijd uitgedrukt in millimeter kwadraat,
ofwel mm². Dit is de oppervlakte van de diameter van de geleider, meestal dus de
koperdraad. Hoe groter de oppervlakte, hoe meer vermogen de kabel kan
transporteren. Maar te groot komt niet ten goede aan de geluidskwaliteit. Omdat
deze kabels het versterkte signaal moeten dragen zijn de dunnere audiokabels
hiervoor absoluut niet uitwisselbaar.

#### Opties

Tot lengtes van ongeveer 10 meter geldt:

* Bij een vermogen tot 120 Watt is 1.5 mm² voldoende
* Bij een vermogen tot 250 Watt is 2.5 mm² voldoende
* Bij hogere vermogens 4 mm² of zelfs 6 mm².

Is de kabel langer dan 10 meter, dan is een slag dikker aan te raden.

#### Keuze

Bovenstaande waarden moeten in acht genomen worden om de geluidskwaliteit niet
te belemmeren.

### Type connector

Afhankelijk van de type speakers is een keuze te maken uit:

#### Opties

* Blote draad (klemaansluiting)
* Banaanstekker
* Spades (schroefaansluiting)
* XLR
* Speakon

#### Keuze

Alles behalve XLR. De XLR connectors zijn niet toegestaan, omdat deze bij
vervanging verward kunnen worden met de XLR audiokabels die veel dunner zijn.
Daarnaast dienen de speakeraansluitingen overeen te komen met de ingangen van de
speakers, zodat er geen verloopstekkers tussen hoeven.

{{% /expand%}}
