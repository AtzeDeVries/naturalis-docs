---
title: "Versterkers"
date: 2018-05-23T14:34:37+02:00
draft: false
---

Versterkers produceren zelf geen geluid, maar versterken het signaal voor je
luidsprekers. Ze moeten voortdurend het vermogen leveren dat bijvoorbeeld je
passieve PA-speakers nodig hebben. In de tentoonstelling vervullen de
versterkers deze rol tussen de bron (mediaplayers en mengtafels) en
luidsprekers.

## Technische eisen

* Speaker kanalen: afhankelijk van content
* RMS vermogen: in verhouding met speakers
* Broningangen: players - Toslink/USB/RCA, mengtafel - XLR/TRS Jackplug 6,3mm
* Speakeraansluitingen: banaanstekker, spades, of speakon
* Signaal-ruisverhouding: minimaal 60dB
* Impedantie: minimaal 4 Ohm
* Beveiligingen: kortsluiting en thermisch
* Plaatsing: niet op de grond
* Versterkerklassen: niet bepalend (met lichte voorkeur voor klasse D)

{{%expand "Toelichting technische eisen" %}}

## Toelichting technische eisen

Hieronder worden de technische eisen toegelicht.


### Speaker kanalen

Het gewenste aantal speaker kanalen hangt af van de content die erover
afgespeeld moet worden. De basis is om twee kanalen te gebruiken: links en
rechts. Als de content gemaakt is om verschillende geluiden uit verschillende
richtingen te laten horen, dan zijn er meer kanalen nodig. Zo kan er een
centerspeaker worden toegevoegd, twee surroundspeakers achter/naast de
luisteraar of zelfs plafondspeakers. Daarnaast hebben sommige versterkers een
ingebouwde cross-over om de lage tonen naar een subwooferkanaal te leiden.

#### Opties

* 1 (enkel voor basmodules)
* 2 (links+rechts)
* 4 (links voor & achter+rechts voor & achter)
* 5 (center+links voor & achter+rechts voor & achter)
* 7 (center+links voor & zij & achter+rechts voor & zij & achter)
* 8 (links voor & zij1,2 & achter+rechts voor & zij1,2 & achter),
* 9 (center+links voor & zij1,2 & achter+rechts voor & zij1,2 & achter)
* 11 (center+links voor & zij1,2 & achter+rechts voor & zij1,2 & achter+plafond
  link, rechts)

#### Keuze

Geen voorkeur, hangt volledig af van de content en implementatie.

### RMS vermogen

[www.rjaudiovisueel.nl/nieuws/welke-versterker-past-bij-mijn-luidspreker](https://www.rjaudiovisueel.nl/nieuws/welke-versterker-past-bij-mijn-luidspreker)

[www.hifiklubben.nl/hifimagazine/deskundig/2016/02/luidsprekers-2--vermogen-en-geluidsniveau/](https://www.hifiklubben.nl/hifimagazine/deskundig/2016/02/luidsprekers-2--vermogen-en-geluidsniveau/)

Het RMS vermogen van een versterker geeft aan wat het continue vermogen is wat
de versterker kan leveren. Het is aan de versterker om de speakers te "tillen".
Dus het vermogen van de speaker mag nooit “zwaarder” zijn dan de versterker
aankan.

#### Opties

10 tot 3500 watt

#### Keuze

Om een hoog rendement uit de luidspreker te halen kun je de volgende vuistregel
toepassen:"2x Het RMS vermogen van de luidspreker is het vermogen wat de
versterker moet kunnen leveren.“

### Broningangen

Op de ingang van de versterker wordt de bron van de audio aangesloten, in ons
geval met name een player of mengtafel. Deze keuze hangt nauw samen met de
kabeltype.

#### Opties

<table>
  <tr>
    <td></td>
    <td>Voordelen</td>
    <td>Nadelen</td>
  </tr>
  <tr>
    <td>Analoog:</td>
    <td>goedkoper dan digitaal</td>
    <td>mogelijk signaalvervorming</td>
  </tr>
  <tr>
    <td>XLR</td>
    <td>gebalanceerd signaal</td>
    <td>per kanaal een kabel nodig</td>
  </tr>
  <tr>
    <td>TRS Jackplug 6,3mm</td>
    <td>gebalanceerd signaal</td>
    <td>per kanaal een kabel nodig</td>
  </tr>
  <tr>
    <td>TS Jackplug 6,3mm</td>
    <td>goedkoop</td>
    <td>geen signaalbescherming</td>
  </tr>
  <tr>
    <td>Jackplug 3,5mm</td>
    <td>goedkoop</td>
    <td>geen signaalbescherming</td>
  </tr>
  <tr>
    <td>RCA (aka tulp/cinch)</td>
    <td>goedkoop</td>
    <td>geen signaalbescherming</td>
  </tr>
  <tr>
    <td></td>
    <td></td>
    <td></td>
  </tr>
  <tr>
    <td>Digitaal:</td>
    <td>geen interferentie</td>
    <td>kwaliteit hangt van DAC af</td>
  </tr>
  <tr>
    <td>Coax</td>
    <td>stevige plug</td>
    <td>verwarring met RCA</td>
  </tr>
  <tr>
    <td>Toslink (optical)</td>
    <td>geen last van grondlussen</td>
    <td>defect bij scherpe bochten</td>
  </tr>
  <tr>
    <td>USB</td>
    <td>veel functies</td>
    <td>versterkers met USB ondersteuning zijn duur</td>
  </tr>
</table>

#### Keuze

Voor mediaplayers hebben Toslink (optical) en USB de voorkeur, omdat het
digitale signaal geen last heeft van elektromagnetische interferentie. Daarnaast
heeft Toslink geen last van grondlussen, wat een veelvoorkomend probleem is. De
versterker heeft wel een kwalitatief goede digitale/analoge converter (DAC)
nodig.

Mocht de keuze voor de standaard mediaplayer geen digitale uitgang hebben, is de
RCA (analoog) een mogelijk analoge alternatief. Mits op een relatief korte
afstand aangesloten. Het is dan niet essentieel dat een gebalanceerd kabeltype
gebruikt wordt.

Bij een mengtafel is vooral het gebalanceerde signaal gewenst, dus zijn enkel de
XLR of TRS Jackplug 6,3mm toegestaan.

### Speakeraansluitingen

Het versterkte signaal verlaat de versterker door de speakeraansluiting, waar de
speakers op aangesloten zitten. Afhankelijk van de type speakers is een keuze te
maken uit:

#### Opties

<table>
  <tr>
    <td></td>
    <td>Voordelen</td>
    <td>Nadelen</td>
  </tr>
  <tr>
    <td>Blote draad (klemaansluiting)</td>
    <td>goedkoop</td>
    <td>oxideren</td>
  </tr>
  <tr>
    <td>Banaanstekker</td>
    <td>met één hand te (ont-)koppelen</td>
    <td>minder goede verbinding</td>
  </tr>
  <tr>
    <td>Spades (schroefaansluiting)</td>
    <td>zeer goede verbinding</td>
    <td>duur</td>
  </tr>
  <tr>
    <td>XLR</td>
    <td>stevige plug</td>
    <td>duur, verwarrend met audiokabels</td>
  </tr>
  <tr>
    <td>Speakon</td>
    <td>robuust, geen kans op kortsluiting</td>
    <td>duur</td>
  </tr>
</table>

#### Keuze

Alles behalve de blote draden of XLR. De blote draden die de klemaansluitingen
in oxideren namelijk na verloop van tijd. De XLR connectors zijn niet
toegestaan, omdat deze bij vervanging verward kunnen worden met de XLR
audiokabels die veel dunner zijn. Daarnaast dienen de speakeraansluitingen
overeen te komen met de ingangen van de speakers, zodat er geen verloopstekkers
tussen hoeven.

### Signaal-ruisverhouding

De signaal-ruisverhouding (kortweg S/N) is de verhouding tussen het signaal waar
het om gaat, en de ruis die de versterker zelf toevoegt. Dit wordt altijd in
decibel (dB) aangeduid. De ruis die de versterker toevoegt heeft meestal een
constant volume. Dus die ruis is voornamelijk hoorbaar in de stille passages.
Maar als je een goede versterker koopt heb je hier geen last van, tegenwoordig
hoor je die ruis eigenlijk niet meer. Bij een signaal-ruisverhouding van 60 dB
is de ruis zeer zacht te horen. Een signaal-ruisverhouding van 90 dB is zeer
goed.

#### Opties

-20 t/m 120dB

#### Keuze

Minimaal 60dB

### Impedantie

De meeste luidsprekers hebben een impedantie (weerstand) van 8 Ohm. Sommige
luidsprekers hebben een weerstand van 4 Ohm, wat inhoudt dat zij tweemaal zoveel
stroom wegtrekken van de receiver/versterker. De meeste versterkers hebben geen
problemen om een 8 Ohm speaker aan te sturen, maar alleen de krachtigere
versterkers kunnen ook 4 Ohm speakers perfect aansturen. Hier is simpelweg meer
kracht en stroomtoevoer voor nodig. Als er twee 4 Ohm speakers parallel
geschakeld zijn, hebben deze maar een weerstand van 2 Ohm.

#### Opties

2,4,6 of 8 ohm

#### Keuze

De impedantie is vooral belangrijk bij grotere versterkers. Voor deze geldt dat,
bij toepassing van 4 Ohm speakers, de versterker geschikt is voor dit
weerstandsniveau. Om overhitting te voorkomen dient in deze gevallen parallel
schakelen eveneens vermeden te worden.

### Beveiliging

[docplayer.nl/12979443-Bestuderen-en-realiseren-van-een-klasse-d-versterker-met-een-studie-van-het-uitgangsfilter.html](http://docplayer.nl/12979443-Bestuderen-en-realiseren-van-een-klasse-d-versterker-met-een-studie-van-het-uitgangsfilter.html)

De IC’s in de versterker zorgen voor verschillende mogelijke beveiligingen.

#### Opties

* Pulsbreedte modulator

  Hier wordt het inkomend audio signaal vergeleken met een zaagtand spanning die
  een veel hogere frequentie heeft. De comparator vergelijkt beide spanningen
  en hierdoor wordt een variërende duty-cycle verkregen en dus ook een
  variërende blokgolf

* Stand-by

  Deze functie is om het signaal aan de uitgang af te kunnen schakelen. Dit
  gebeurt door het pulsbreedte gemoduleerd signaal uit te schakelen. Doordat
  het signaal uitgeschakeld wordt is er dus een groot voordeel dat het signaal
  volledig onderdrukt is, dus er komt totaal niets meer door. Een bijkomend
  voordeel is dat er ook geen ruis op de uitgang komt, dit omdat de modulatie
  gestopt wordt.

* Undervoltage lockout

  Deze beveiliging zorgt ervoor dat de mosfets niet ingeschakeld worden met een
  te lage gate source spanning. Een te lage gate source spanning heeft als
  resultaat dat de mosfets zich niet gedragen als een gesloten schakelaar,
  waardoor ze veel vermogen dissiperen met defecte mosfets tot gevolg.

* Soft start circuit

  De soft start zorgt ervoor dat wanneer de versterker ingeschakeld wordt de
  uitgang pas na een zekere tijd ingeschakeld wordt. Het is om de belasting te
  beschermen bij het inschakelen leggen van de versterker. Als de versterker
  ingeschakeld wordt kunnen zeer grote oplaadstromen ontstaan die veel groter
  kunnen zijn dan de gewone normale stroom aan de uitgang. Als deze stromen
  direct zouden doorkomen op de uitgang dan zou dit de belasting kunnen
  beschadigen. Meestal is dit in de praktijk bekend als de ‘anti-plop’ functie.

* Kortsluiting beveiliging

  Hier is dit veruit één van de beste en belangrijkste beveiligingen. Als de
  stroom hoger wordt dan de IC kan leveren zal de kortsluitbeveiliging in
  werking treden. Deze zal er dan voor zorgen dat de mosfet’s uitgeschakeld
  worden. Dit heeft als gevolg dat de muziek niet meer doorkomt, maar als grote
  voordeel dat de uitgangstrap niet beschadigd wordt.

* Thermische beveiliging

  Deze beveiliging treedt in werking wanneer de junctie temperatuur van de IC te
  hoog wordt. Dit is bij een temperatuur van ongeveer 150°C. Deze beveiliging
  heeft een inwendige temperatuur sensor zitten. Hierdoor kan deze weten wanneer
  de temperatuur te hoog wordt, en kan het dan een signaal sturen naar de IC die
  er voor zorgt dat de uitgang uitgeschakeld wordt.

* Dode tijd instelling

  Hiermee wordt de dode tijd voor de mosfets’s ingesteld. Dat is de tijd die zit
  tussen het uitschakelen van een paar mosfet’s en het inschakelen van het
  andere paar mosfet’s. Deze beveiliging is noodzakelijk omdat anders de
  mosfet’s samen zouden in geleiding kunnen komen en dit een kortsluiting als
  gevolg zou hebben.

* Overmodulatie beveiliging

  Hier wordt ervoor gezorgd dat wanneer de ingang een te hoog signaal heeft, het
  PWM signaal toch behouden kan blijven. Als het signaal te hoog wordt zou
  zogezegd het PWM signaal een lange tijd op laag of hoog blijven. Dit zorgt
  ervoor dat er een paar mosfet’s geheel de tijd moet blijven geleiden en dit
  mag echter niet gebeuren.

#### Keuze

De kortsluiting- en thermische beveiliging zijn een eis.

### Plaatsing

Om gebruiksvriendelijk te zijn moet een versterker dusdanig worden geplaatst
zodat je bij de aansluitingen kunt en het apparaat zijn warmte kwijt kan zonder
teveel stof op te zuigen.

#### Opties

* Los
* Aan een wand
* 19 inch rack

#### Keuze

De versterker (hoe klein dan ook) mag niet op de grond liggen. Bij voorkeur
zitten de grotere versterkers gemonteerd in een 19 inch rack en zijn de kleinere
op een demontabele manier opgehangen.

### Versterkerklassen

[Versterkerklassen](https://www.hifi.nl/artikel/1860/Versterkerklassen.html)

[College versterkers klassen](https://www.popschoolmaastricht.nl/college_versterkers_klassen.php)

[hififreaks.nl](http://www.hififreaks.nl/index.php?topic=2404.0)

In welke klasse een eindversterker wordt ingedeeld (amplifier class) wordt
bepaald door de constructie van de uitgangstrap ervan. De classificatie is
gebaseerd op het deel van de tijd dat de uitgangscomponenten (buizen of
transistors) actief zijn gedurende een volledige cyclus (van 0 naar + naar 0
naar - en weer naar 0) van het signaal. Ook wel in termen van bias (=ruststroom,
het stroomverbruik zonder signaal). We gaan bij deze bespreking uit van
zogenaamde balanseindtrappen, daarbij hebben de positieve en de negatieve
signaalhelft ieder hun eigen versterkingscomponent (buis of transistor). Vrijwel
alle audio vermogensversterkers hebben deze constructie.

#### Opties

<table>
  <tr>
    <td></td>
    <td>Toepassing</td>
    <td>Stroomverbruik</td>
    <td>Rendement</td>
    <td>Vervorming</td>
  </tr>
  <tr>
    <td>A</td>
    <td>kleine vermogens (0-50W)</td>
    <td>hoog</td>
    <td>laag</td>
    <td>laag</td>
  </tr>
  <tr>
    <td>B</td>
    <td>batterij-gevoede apparaten</td>
    <td>laag</td>
    <td>hoog</td>
    <td>middelmatig</td>
  </tr>
  <tr>
    <td>AB</td>
    <td>allerlei</td>
    <td>middelmatig</td>
    <td>middelmatig</td>
    <td>middelmatig</td>
  </tr>
  <tr>
    <td>D</td>
    <td>allerlei</td>
    <td>laag</td>
    <td>hoog</td>
    <td>laag</td>
  </tr>
  <tr>
    <td>G</td>
    <td>actieve P.A. boxen/monitors</td>
    <td>variabel</td>
    <td>middelhoog</td>
    <td>middelmatig</td>
  </tr>
  <tr>
    <td>H</td>
    <td>"</td>
    <td>variabel</td>
    <td>middelhoog</td>
    <td>laag</td>
  </tr>
  <tr>
    <td>T</td>
    <td>allerlei</td>
    <td>laag</td>
    <td>zeer hoog</td>
    <td>laag</td>
  </tr>
</table>

* Klasse A

  In een klasse A eindtrap geleiden beide versterkerhelften continu gedurende de
  hele signaal cyclus. Er loopt dus een constante ruststroom. Beide
  uitgangscomponenten zijn dus continu ingeschakeld, geleidend. Dit leidt
  uiteraard tot een hoog stroomverbruik en een laag rendement, van rond de 20%.
  Klasse A versterkers zijn dus ook vaak groot, zwaar en worden erg warm.
  Positieve eigenschap is de lage vervorming. Ze worden vooral gebruikt voor
  relatief kleine vermogens (tot enkele tientallen Watts) en voor HiFi koptelefoon
  versterkers en dergelijke.

* Klasse B

  Tegenovergestelde van klasse A. Er is altijd maar één van de uitgangscomponenten
  (buizen of transistors) geleidend, afhankelijk van de polariteit van het audio
  signaal, nooit beide tegelijk. De ruststroom is zó ingesteld dat altijd maar één
  helft van de uitgangstrap geleidend is. Elke helft verwerkt dus maar één helft
  van de signaalcyclus. Resultaat is een hoog rendement, maar meer vervorming rond
  het cross-overpunt (waar de ene helft stopt met geleiden en de andere helft
  begint met geleiden). Pure klasse B ontwerpen worden daarom alleen gebruikt in
  bijvoorbeeld batterij-gevoede apparaten, waar stroomverbruik een kritische
  factor is (walkie talkie, draagbare radio). Rendement is rond de 75%.

  ![Blokschema van een klasse B versterker](/images/versterker-klasseb-blokschema.png)

* Klasse AB

  In een klasse AB eindtrap zijn beide uitgangscomponenten tegelijk ingeschakeld
  op het cross-overpunt, dus niet gedurende de hele cyclus zoals bij klasse A. De
  ruststroom is wat hoger dan bij klasse B, maar lager dan bij klasse A. Zodoende
  zijn de helften niet om de beurt uitgeschakeld, maar steeds voldoende in
  geleiding om een versterking zonder cross-over vervorming mogelijk te maken.
  Rendement is rond de 50%. Dit is het meest populaire audioversterker
  ontwerp.

  Klasse AB plus B bevat twee paren uitgangscomponenten: een paar werkt in AB
  instelling en een in klasse B voor meer rendement.

* Klasse C

  Deze klasse versterkers wordt alleen in de hoogfrequent techniek gebruikt, niet
  in audio.

* Klasse D

  Klasse D versterkers, ook wel digitale versterkers genoemd, zijn schakelende
  versterkers (switching amplifiers). De uitgang wordt snel in en uitgeschakeld
  via pulsbreedtemodulatie (Pulse Width Modulation, PWM), tenminste enkele malen
  per cyclus. Aangezien de uitgang of compleet aan staat, of compleet uit, wordt
  er in theorie geen vermogen verspild. Omdat er helaas geen verliesvrije en
  oneindig snelle schakelaars bestaan, is er toch altijd wel wat verlies.
  Rendement ligt rond de 90% en hoger. Tegenwoordig kunnen zeer goed klinkende
  klasse D versterker worden gebouwd. Je vindt ze oa. in hoog vermogen
  autoradio-versterkers, P.A. eindtrappen, basgitaarversterkers ed. Als ook in de
  voeding van de versterker gebruik wordt gemaakt van een switching power supply
  (schakelende voeding) kan de versterker erg licht gebouwd worden omdat er geen
  zware transformatoren nodig zijn zoals bij klassieke ontwerpen. Ook de
  warmteproductie is laag, waardoor minder zware koellichamen en ventilators nodig
  zijn. Rendement kan 85-90% zijn.

  ![image alt text](/images/versterker-klassed-blokschema.png)

* Subklasse T

  Deze versterkers maken gebruik van een TDA7492 schakelende chip. Zo'n chip laat
  de voeding miljoenen malen per seconden schakelen. Het vermogen wordt vrij
  direct doorgegeven aan de luidsprekers. Dit is een zeer efficiënt proces,
  waarbij bijna 90% van de energie ook daadwerkelijk overgebracht wordt naar de
  luidsprekers.

* Klasse G

  Bij een klasse G versterker wordt de voedingsspanning verhoogd of verlaagd naar
  gelang de gevraagde uitgangsspanning. Hiervoor zijn verschillende technieken in
  gebruik:

  * Een klasse AB eindtrap die met een voedingsspanning is verbonden
  dmv. een schakelende diode of transistor. Het ontwerp is dan zó gemaakt, dat
  bij een laag signaal de eindtrap is verbonden met een lagere voedingsspanning.
  Als het signaal groter wordt, wordt die automatisch met een hogere
  voedingsspanning verbonden.

  * Twee klasse AB eindtrappen, elk verbonden met een verschillende
  voedingsspanning. De signaalsterkte bepaalt naar welk van de twee eindtrappen
  het signaal gaat.

  Het gebruik van twee voedingsspanningen verbetert het rendement, zodat de
  versterker lichter en kleiner kan zijn dan normaal. Klasse G vind je steeds
  vaker in professionele audio, actieve P.A. boxen, actieve monitors ed. Het
  rendement van een klasse G versterker ligt tussen dat van een klasse AB en een
  klasse D in.

* Klasse H

  Klasse H gaat nog een stap verder dan klasse G: hier wordt de hogere
  voedingsspanning gemoduleerd door het ingangssignaal. Hierdoor volgt de
  voedingsspanning het ingangssignaal en zorgt zo voor een optimale werking van de
  eindtrap. Rendement is ongeveer zoals bij klasse G.

#### Keuze

Voorkeur gaat uit naar Klasse D. Vooral door het hoge rendement en lage
stroomverbruik en warmteontwikkeling in vergelijking met de concurrentie. De
subklasse T verdient een extra vermelding, omdat de TDA7492 chip zorgt voor een
nóg hoger rendement.

Tegelijkertijd is de klasse versterker ondergeschikt aan functionele en
budgetaire eisen die gesteld worden aan versterkers.

{{% /expand%}}
