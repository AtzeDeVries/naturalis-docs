---
title: "Mediaplayers"
date: 2018-06-14T13:33:14+02:00
draft: true
weight: 23
---

Standaard is het technische team van Naturalis verantwoordelijk voor het leveren
van mediaplayers. Hiertoe zullen small form factor computers (bijv. NUC) worden
ingezet, voorzien van open source software. Deze mediaplayers zullen via het
netwerk aan te sturen zijn.

Het kan zijn dat deze computers bepaalde functies niet bieden. In dat geval mag
de AV installateur beargumenteerd afwijken van de standaard en een afwijkende
mediaplayer inzetten.

Deze mediaplayers dienen de volgende eigenschappen te hebben:

* De hardware van de mediaplayer dient 'proven technology' te zijn en van een
  gerenommeerd merk.
* De mediaplayer dient voorzien te zijn van de meest gangbare video en audio
  aansluitingen.
* De mediaplayer dient de meest gangbare videoformaten te kunnen afspelen.
* Indien nodig dient er de mogelijkheid te zijn om meerdere mediaplayer
  synchroon ( genlocked) te laten werken.
* De mediaplayer dient voorzien te zijn van GPIO aansluitingen voor het
  aansluiten van knoppen, sensors en aansturing van b.v. lampjes in knoppen.
* Er dient een kwalitatief goede authoring tool voor de mediaplayer beschikbaar
  te zijn waarmee het mogelijk is om scripts te maken.
* De mediaplayer dient de mogelijkheid te hebben om content en scripts via een
  netwerkverbinding te uploaden.
