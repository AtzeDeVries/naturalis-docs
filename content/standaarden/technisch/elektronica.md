---
title: "Elektronica"
date: 2018-06-13T13:46:33+02:00
draft: true
---

## Elektronische schakelingen

Elektronische schakelingen die speciaal voor de tentoonstelling gemaakt worden
dienen aan een aantal criteria te voldoen:

* De schakeling inclusief behuizing dient te voldoen aan de norm NEN3544.

* De schakeling dient te worden gevoed door een externe power adapter (geen
  interne 230V voeding).

* De schakeling dient op een printplaat te zijn gebouwd. Het gebruik van
  breadboards of experimenteerprints is niet toegestaan.

* Elektronische schakelingen dienen in een deugdelijke behuizing te worden
  ondergebracht.

* Indien in de schakeling gevaarlijke spanningen voorkomen dient dit op de
  behuizing van de schakeling als waarschuwing vermeld te worden.

* De schakeling en behuizing dienen goed gedocumenteerd te worden. De
  documentatie dient ten minste te bestaan uit:

  * Een functionele beschrijving.
  * Een duidelijk elektronisch schema.
  * Een onderdelenlijst met informatie waar de onderdelen zijn gekocht (Bestelnummer).
  * Het ontwerp van de printplaat in de vorm van Gerberfiles.

## Microprocessoren

* Indien in de elektronica een microprocessor is opgenomen dan gelden de
  volgende restricties:

  * Waar mogelijk dient gebruik te worden gemaakt van Arduino of Arduino
    compatibele techniek. Indien hiervan wordt afgeweken kan dat alleen in
    overleg met Naturalis.
  * De broncode van de microprocessor dient meegeleverd te worden en zal
    eigendom worden van Naturalis. Indien gewenst kan Naturalis garanderen dat
    deze code met niemand anders zal worden gedeeld.
  * Specifieke libraries die nodig zijn de code van het systeem te compileren
    dienen meegeleverd te worden.

