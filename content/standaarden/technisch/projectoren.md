---
title: "Projectoren"
date: 2018-05-23T14:33:41+02:00
draft: false
---

Projectoren (of beamers) komen in het nieuwe museum veelvuldig voor. Ook zijn er
naar verwachting verschillende modellen nodig al willen we dat vanuit de
beheerorganisatie tot een minimum beperken.

## Technische eisen

* Merk: goed leverbaar en standaardisatie waar mogelijk
* Modellen: standaardisatie waar mogelijk
* Levensduur lichtbron: zo lang mogelijk met een minimum van 18.250 uur
* Type lamp: LED of Laser
* Projectie techniek: DLP, LCoS of LCD
* Video in: HDMI 2.0 Premium High Speed of hoger (type A connector) / HDBaseT
* Bediening: ondersteuning in volgorde van voorkeur:
  1. CEC over HDMI
  1. CEC over UTP (HDBaseT)
  1. PJLink over UTP
  1. UDP over UTP
  1. RS232C
* Verbinding (Ethernet): Ja, in geval van HDBaseT, PJLink en/of UDP
* Formaat: standaardisatie waar mogelijk
* Zoomvergroting en -regeling: gemotoriseerd of handmatig met locking
* Scherpstelregeling: gemotoriseerd of handmatig met locking
* Objectiefverschuiving: gemotoriseerd of handmatig met locking

{{%expand "Toelichting technische eisen" %}}

## Toelichting technische eisen

Hieronder worden de technische eisen toegelicht.

### Merk

Het merk maakt niet uit zolang deze maar goed en lang leverbaar is. Ook heeft
het standaardiseren wat betreft merk de voorkeur.

### Modellen

We willen het aantal verschillende modellen beperken.

### Levensduur van lichtbron

De levensduur van de lichtbron is van groot belang. Ten eerste zijn beamerlampen
duur, het is daarom zaak een afweging te maken die niet alleen gebaseerd is op
de aanschafwaarde maar ook op basis van de levensduur. Des te meer omdat bij het
vervangen van lampen de kosten niet alleen zitten in de aanschaf van nieuwe
lampen maar ook in de personele kosten. Als de beamers op grote hoogte hangen
zullen hiervoor minimaal twee personen moeten worden ingezet. Daarnaast betekent
het werken op hoogte dat naar alle waarschijnlijkheid de betreffende zaal
gesloten zal moeten worden of dat de werkzaamheden buiten reguliere werktijden
zal moeten plaatsvinden. Ook brengt werken op hoogte arbeidsrisico's met zich
mee die ten alle tijden geminimaliseerd dienen te worden. Wanneer er sprake is
van edge blending of bijvoorbeeld videomapping moet naast het vervangen van de
lamp ook extra tijd worden gerekend voor kalibratie van de beamer en het
bijstellen van de ophanging.

De levensduur van de lichtbron drukken we uit in branduren.

#### Keuze

In het museum wordt er uitgegaan van een afschrijvingstermijn voor hardware van
5 jaar, daarom is het verstandig om deze periode ook te hanteren als minimum
levensduur. Als we uitgaan van 10 uur per dag, 365 dagen per jaar met een
afschrijvingsperiode van 5 jaar is de gewenste levensduur van een lamp: 18250
uur

### Type lamp

Er zijn grof gezegd drie type lampen, waarbij de LED & Laser zich onderscheiden
van UHP door een langere levensduur van de lichtbron.

#### Opties

* [UHP](https://en.wikipedia.org/wiki/Ultra-high-performance_lamp)

  Levensduur: 3000 / 4000 uur (NOTE:  Op basis van referentie model: Canon Xeed
  wux6700)

* [LED](https://en.wikipedia.org/wiki/Light-emitting_diode)

  Levensduur: 30.000 uur (NOTE:  Op basis van referentie model: Qumi Q5 )

* [Laser](https://en.wikipedia.org/wiki/Laser_projector)

  Levensduur: 20.000 uur (NOTE:  Op basis van referentie model: Canon Xeed
  wux6600z)

#### Keuze

Als we uitgaan van een zo hoog mogelijke levensduur van de lichtbron met een
minimum van 18250 branduren op basis van de argumentatie ten aanzien van de
levensduur van de lichtbron komen we uit op LED of Laser beamers. Waarbij LED
beamers goedkoper zijn maar een lagere en in veel gevallen waarschijnlijk te
lage lichtopbrengst hebben. Laser beamers hebben de het bijkomende voordeel dat
door het reduceren van de lichtsterkte door het verlagen van het vermogen de
levensduur kan worden verlengd. In dit geval wordt de afname in lichtsterkte die
na het verlopen van de levensduur optreed gecompenseerd door het ophogen van het
vermogen waardoor het verlies aan lichtsterkte wordt gecompenseerd. Bij een
vermogen van 50% kan de levensduur van de lamp zo worden verdubbelt naar 40.000
branduren, respectievelijk 10 jaar wat overeenkomt met de afschrijvingsperiode
van de totale tentoonstelling. (NOTE:  Deze wordt financieel gehanteerd.)

### Projectie techniek

LED, Hybrid en LASER beamers maken gebruik van drie verschillende projectie
technieken.

#### Opties

* DLP
* LCoS (D-ILA / SXRD)
* LCD

#### Keuze

Vanuit beheer hebben we geen voorkeur voor een specifieke projectietechniek.

### Video in

#### Opties

* Component Videoi
* Composite
* HDMI
* [HDMI-CEC](https://www.homecinemamagazine.nl/2013/03/wat-is-hdmi-cec-simplink-anynet-bravia-sync-easy-link-etc/)S-Video
* USB 2.0 (video)
* VGA (D-Sub)
* DisplayPort
* DVI-D
* DVI-I
* HDMI mini
* Mini-VGA
* Mini DisplayPort
* Scart0
* USB 3.0 (video)
* Wireless Display (WiDi)
* HDBaseT

#### Keuze

HDMI 2.0 Premium High Speed of hoger (type A connector), zie [Technische eisen
videokabels](https://docs.google.com/document/d/1ba3zL2Yn2mWnu49btuHtLRKmO4S7_GJs8KcNHbRhkkM/edit##heading=h.pael25ez7hg)
voor argumentatie.

HDMI heeft een beperking als het gaat om de lengte van de kabel, deze is
maximaal 15 meter. Om gebruik te maken HDMI bij langere afstanden zijn de
volgende oplossingen beschikbaar:

* Actieve HDMI kabels: tot 30m
* HDBaseT over UTP: tot 100m
* HDMI extenders (Cat5 / Cat6): tot 250m
* HDMI extenders (optische kabel): tot 300m

HDBaseT is van deze opties een een opkomende standaard en het heeft daarom onze
voorkeur dat projectoren ook zijn voorzien van een HDBaseT aansluiting.

### Bediening

Projectoren hebben verschillende instellingen, denk hierbij aan Input Source,
Brightness, Contrast, Color Settings, Keystone, Energy Settings. De standaard
manier van instellen is in de meeste gevallen een on-screen display dat met
fysieke knoppen bedient wordt. Naast dat de gebruiksvriendelijkheid vaak te
wensen overlaat zijn de knoppen na het inbouwen of ophangen niet meer goed
toegankelijk. Daarom is er de wens de instellingen ook zonder fysieke toegang te
kunnen wijzigen. Daarnaast is er de wens de instellingen te kunnen opslaan en
reproduceren in het geval van onbedoelde wijzigingen of na het vervangen van de
hardware.

#### Opties

* PJLink (UTP)
* [CEC](https://en.wikipedia.org/wiki/Consumer_Electronics_Control)
* HDBaseT (UTP)
* 3,5mm-mini aansluiting (stereo)
* Infrarood
* Mini D-Sub 9-pins
* NMPJ (UTP)
* UDP (UTP)

#### Keuze

De klassieke afstandsbediening is niet geschikt omdat de infrarood poort in veel
gevallen ook niet meer toegankelijk is, wanneer schermen naast elkaar hangen de
bediening elkaar kan storen en het signaal niet beveiligd is.

De standaard die we willen hanteren is Consumer Electronics Control (CEC). CEC
is mogelijk over HDMI of UTP middels HDBaseT dat o.a. HDMI en CEC over UTP
implementeert.

Wanneer CEC geen optie is, kan er gebruik worden gemaakt van PJLink over UTP.

Er zijn ook projectoren die geen van deze standaarden ondersteunen maar wel via
het netwerk door middel van UDP kunnen worden aangestuurd. Hoewel niet ideaal
kan dit in gevallen acceptabel zijn.

Een laatste optie is RS232C over koper, al dan niet via Mini D-Sub 9-pins of
stereo jack. Deze methode heeft als nadeel dat de "player" moet zijn voorzien
van een Mini D-Sub 9-pins com-port of IR stereo uitgang. Tegelijkertijd is deze
methode wel breed beschikbaar en kan dus in gevallen acceptabel zijn.

Wij hanteren daarom de onderstaande volgorde van voorkeur betreffende de
standaard:

1. CEC over HDMI
1. CEC over UTP (HDBaseT)
1. PJLink over UTP
1. UDP over UTP
1. RS232C

### Verbinding (Ethernet)

#### Keuze

Als HDBaseT of PJLink als bediening medium van toepassing is ja.

### Formaat

Het heeft de voorkeur dat alle beamers hetzelfde formaat hebben dit omdat dan
ook de ophanging te standaardiseren is.

### Zoomvergroting en -regeling

#### Opties

* Handmatig zonder locking
* Handmatig met locking
* Gemotoriseerd

#### Keuze

Gemotoriseerd is de meest ideale oplossing, maar als dat vanwege andere
functionele overwegingen niet mogelijk is dan dient de stand door middel van
fysieke locking vast te zetten zijn.

### Scherpstelregeling

#### Opties

* Handmatig zonder locking
* Handmatig met locking
* Gemotoriseerd

#### Keuze

Gemotoriseerd is de meest ideale oplossing, maar als dat vanwege andere
functionele overwegingen niet mogelijk is dan dient de stand door middel van
fysieke locking vast te zetten zijn.

### Objectiefverschuiving

#### Opties

* Handmatig zonder locking
* Handmatig met locking
* Gemotoriseerd

#### Keuze

Gemotoriseerd is de meest ideale oplossing, maar als dat vanwege andere
functionele overwegingen niet mogelijk is dan dient de stand door middel van
fysieke locking vast te zetten zijn.

{{% /expand%}}
