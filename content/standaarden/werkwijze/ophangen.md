---
title: "Ophangen"
date: 2018-06-13T11:57:00+02:00
draft: true
weight: 30
---

In dit document staan de werkwijze en eisen ten aanzien van de ophanging van AV
apparatuur gespecificeerd.

## Algemene eisen

Bij het plaatsen en ophangen van apparatuur gelden de volgende algemene eisen:

* Alle apparatuur dient op voor de onderhoudsafdeling goed bereikbare plaatsen
  te hangen.
* Montage van apparatuur kan in beginsel plaatsvinden binnen 10 minuten zonder
  gebruik van hoogwerkers, ladders of trapjes. Indien hiervan dient te worden
  afgeweken kan dat alleen na schriftelijke goedkeuring door Naturalis.
* Wanneer hiervan wordt afgeweken dient de apparatuur goed bereikbaar te zijn
  met een ladder (afhankelijk van ARBO) of hoogwerker.
* Beamers, luidsprekerboxen, lichtapparatuur en andere techniek dient op
  dusdanige wijze geplaatst te worden dat het publiek hier niet aan kan komen.
* AV techniek wordt zoveel mogelijk onzichtbaar voor de bezoeker toegepast (b.v.
  Geen kabels door de lucht).
* De installateur dient er voor te zorgen dat er geen onveilige situaties voor
  onze bezoekers ontstaan. Voorbeelden hiervan zijn:
  - Metalen delen van installaties waar het publiek mee in aanraking kan komen
    dienen geaard te zijn (knoppenpanelen, beeldschermsokkels etc.).
  - Daar waar apparatuur wordt opgehangen op plaatsen waar het publiek er
    onderdoor loopt dient deze apparatuur gezekerd te zijn met een
    valbescherming. Bijvoorbeeld een staalkabel.

## Ophangen en plaatsen in meubels

Bij het plaatsen en ophangen van apparatuur in meubels gelden de volgende
eisen:

* Apparatuur dient dusdanig in het meubel te worden bevestigd zodat deze
  redelijkerwijs beschermd is tegen schade bij onderhoud en schoonmaak.
* Het is niet toegestaan om (actieve) apparatuur te plaatsen onder de
  computervloer.

## Ophangen op hoogte

Bij het ophangen van apparatuur op hoogte moet rekening worden gehouden met de volgende
aspecten:

* De hoogte van de zalen varieert van 5,75 meter (Auditorium) tot 13,15 meter
  (Dino-zaal).
* Met een aantal uitzonderingen zijn alle tentoonstellingszalen voorzien van een
  verhoogde computer- of systeemvloer.
* De systeemvloer en de onderliggende vloer hebben een beperkte draagkracht
  waardoor de keuze voor hoogwerkers beperkt is.

Op basis van (ondermeer) deze uitgangspunten heeft Naturalis een [aantal
hoogwerkers
geselecteerd](https://docs.google.com/document/d/1FfyBEyE0VnzfwFpHbHSU22LUbxJMWzGEeh3ncGdth-8/edit#).

De werkwijze bij het ophangen van apparatuur op hoogte is als volgt:

* De apparatuur (projectoren, lichtarmaturen, speakers etc.) wordt opgehangen
  met een door Naturalis geleverde ladder of hoogwerker of een ladder /
  hoogwerker van hetzelfde type.
* De apparatuur wordt pas opgehangen nadat het casco van de tentoonstelling is
  geplaatst.

Voor de ophanging van projectoren en andere zware AV apparatuur aan het plafond
kan gebruik worden gemaakt van ophangpunten die aan de vakwerkspanten bevestigd
kunnen worden: ![Ophangpunt](/images/ophangpunt.jpg)

De spanten bevinden zich in beginsel om de drie meter in elke zaal. Voor alle
spanten geldt dat de ophangpunten zich moeten bevinden t.p.v. de knooppunten van
het vakwerk aan de onderzijde. In de zalen mag maximaal één maal 1500 kg op één
knooppunt in de spant worden opgehangen of 450 kg op meerdere knooppunten:

![Ophangbelasting](/images/ophangbelasting.png)



## Ophangen in 19 inch racks

Bij elke tentoonstellingszaal is een technische ruimte voorzien. Dit betreft een
klimaatgecontroleerde ruimte die voorzien is van 19 inch racks. Een deel van
deze racks wordt door Naturalis gebruikt voor het ophangen van
netwerkapparatuur.

Apparatuur die een algemene functie vervult of waarvan de continuiteit voor de
hele tentoonstelling van belang is wordt in beginsel door de AV leverancier
opgehangen in een 19 inch rack in de technische ruimte van de betreffende
tentoonstelling of experience.

Indien de leverancier van de installatie hiervan wil afwijken dient dit vooraf
met de adviseur AV techniek van Naturalis overlegd en schriftelijk goedgekeurd
te worden.

De apparatuur dient op dusdanige wijze in het rack gemonteerd te worden dat
onderhoud en vervanging op eenvoudige wijze kan worden uitgevoerd.

De montage van de bekabeling in het rack dient op nette en overzichtelijke
manier te worden uitgevoerd. Grote overlengtes dienen te worden voorkomen
evenals te korte kabels.

Naturalis draagt zorg voor voldoende aansluitingen voor 230 Vac in het rack, in
de vorm van 19 inch power strips.

