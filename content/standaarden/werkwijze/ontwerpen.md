---
title: "Ontwerpen"
date: 2018-06-13T14:55:35+02:00
draft: true
weight: -20
---

Aan de installatie van AV middelen in de tentoonstellingen gaat een ontwerpfase
vooraf. In dit document wordt aangegeven wat er van de AV installateur wordt
verwacht.

Voor elke tentoonstelling, experience, workshopruimte alsmede het auditorium
dient de AV installateur een technische ontwerp te maken. Bij het maken en
goedkeuren van dit ontwerp wordt de volgende fasering gehanteert:

1. Uitwerken voorlopig ontwerp (VO) door AV installateur.
1. Goedkeuring voorlopig ontwerp door Naturalis.
1. Uitwerken definitief ontwerp (DO) door AV installateur.
1. Goedkeuring DO door Naturalis.

Na de goedkeuring van het DO kan de implementatie en aanschaf van onderdelen
beginnen.

Als onderdeel van het technisch ontwerp verwacht Naturalis dat de AV
installateur de volgende documentatie oplevert:

* Vlekkenplan van de gehele tentoonstelling (plattegrond) gebaseerd op
  bouwkundige tekeningen van architect en interieurbouwer.
* Tekening van iedere projectieopstelling met bovenaanzicht, zijaanzicht en
  vooraanzicht met projector(en), projectievlak en benodigde maten.
* Tekening detail van projector ophanging(en).
* Totaal kabelschema van alle componenten van de gehele tentoonstelling
  tot de exhibits en/of AV opstellingen.
* Specifieke kabelschemas van alle componenten per exhibits en/of AV
  opstelling.

De aanlevering van deze documenten vindt op aanwijzing van Naturalis plaats en
is steeds voorzien van de bijbehorende bronbestanden.
