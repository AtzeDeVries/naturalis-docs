# Technische eisen audiokabels

## Omschrijving type component

Audiokabels, niet te verwarren met speakerkabel, geven het signaal van de bron
(mediaplayer of mengtafel) door aan de versterker. De lengte van deze kabels is
volledig afhankelijk van de afstand tussen het bronapparaat en de versterker.

## Technische eisen

* Type signaal: voorkeur - digitaal

* Type connector: Toslink, USB, RCA, XLR, TRS Jackplug 6,3mm

## Toelichting technische eisen

Hieronder worden de technische eisen toegelicht. 

### 1. Type signaal

Het type signaal wordt bepaald door de bron (player of mengtafel)

#### Opties

Digitaal Ã³f analoog

#### Keuze

Voorkeur: digitaal. Analoog heeft kans op signaalverlies bij lange afstanden,
digitaal totaal niet. Maar de versterker dient wel uitgerust te zijn met een
goede kwaliteit digitale/analoge converter (DAC).

### 2. Type connector

De keuze van connector is ondergeschikt aan de keuze van signaaltype en de aan
elkaar te koppelen apparaten. Een mengtafel heeft vaak allerlei ingangen, maar
enkel XLR en TRS Jackplug 6,3mm uitgangen. Een mediaplayer kan allerlei
uitgangen hebben.

#### Opties

<table>
  <tr>
    <td></td>
    <td>Voordelen</td>
    <td>Nadelen</td>
  </tr>
  <tr>
    <td>Analoog:</td>
    <td>goedkoper dan digitaal</td>
    <td>mogelijk signaalvervorming</td>
  </tr>
  <tr>
    <td>XLR</td>
    <td>gebalanceerd signaal</td>
    <td>per kanaal een kabel nodig</td>
  </tr>
  <tr>
    <td>TRS Jackplug 6,3mm</td>
    <td>gebalanceerd signaal</td>
    <td>per kanaal een kabel nodig</td>
  </tr>
  <tr>
    <td>TS Jackplug 6,3mm</td>
    <td>goedkoop</td>
    <td>geen signaalbescherming</td>
  </tr>
  <tr>
    <td>TS Jackplug 3,5mm</td>
    <td>goedkoop</td>
    <td>geen signaalbescherming</td>
  </tr>
  <tr>
    <td>RCA (aka tulp/cinch)</td>
    <td>goedkoop</td>
    <td>geen signaalbescherming</td>
  </tr>
  <tr>
    <td></td>
    <td></td>
    <td></td>
  </tr>
  <tr>
    <td>Digitaal:</td>
    <td>geen interferentie</td>
    <td>kwaliteit hangt van DAC af</td>
  </tr>
  <tr>
    <td>Coax</td>
    <td>stevige plug</td>
    <td>verwarring met RCA</td>
  </tr>
  <tr>
    <td>Toslink (optical)</td>
    <td>geen last van grondlussen</td>
    <td>defect bij scherpe bochten</td>
  </tr>
  <tr>
    <td>USB</td>
    <td>veel functies</td>
    <td>versterkers met USB ondersteuning zijn duur</td>
  </tr>
</table>


#### Keuze

Voor mediaplayers hebben Toslink (optical) en USB de voorkeur, omdat het
digitale signaal geen last heeft van elektromagnetische interferentie. Daarnaast
heeft Toslink geen last van grondlussen, wat een veelvoorkomend probleem is.

Mocht de keuze voor de standaard mediaplayer geen digitale uitgang hebben, dan
is RCA (analoog) een mogelijk analoog alternatief. Mits op een relatief korte
afstand aangesloten. Het is dan niet essentieel dat een gebalanceerd kabeltype
gebruikt wordt. 

Bij een mengtafel is vooral het gebalanceerde signaal gewenst, dus zijn enkel de
XLR of TRS Jackplug 6,3mm toegestaan.
